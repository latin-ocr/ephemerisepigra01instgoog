ADDITAMENTA
An CORPORIS von. vm.

Corpus inscriptionum Latinarum Africanarum vix erat editum, cum denno
tanta titulorum recens repertorum copia emersit, ut continno qui toti hnic
operi praesunt, supplementis condendis prospicere deberent. Nam cum Africa
Romana antiquitatis monumentis reliquas quae olim erant imperii Romani
provincias numero certe superat, tum Tunisia in Francogallorum potestatem
redacta titulos describendi atque investigandi contentio novum cepit impetum.
Nimirum quam terram vi et armis sibi subiecerant, earn etiam explorare
atque cognoscere et qnae ibi adhuc latebant monumenta ad litteras promo·
vendas idonea protrahere et in publicum edere suum praecipue oilicinm esse
Francogalli probe perspexerunt. Utinam ad Africae monumenta antiqua con·
servanda et ab interitu vindicanda eandem curam impendendam esse iidem

' sibi persuaderentl - Complures igitur viri docti aut sua sponte, ut Caro·

lus Tissot, quem nuper hisce studiis praepropero sato ereptum et cives et
exteri hodie lugent, aut ab eis missi, qui artium liberalium litterarumque
incremento in Gallia primo loco consulunt, in his R. Cognat, Letaille,
J. Poinssot, S. Reinach, itinera epigraphica pervarias regni Tunetani partes .
deinceps susceperunt et omnes ineditorum titulorum copias maiores mino·
resve reportaverunt. ln ipso autem regno Tunetano Delattre stationis ss
Ludovici antistes cunr aliis inscriptionibus aliunde adlatis museum, cui prae-
est, auxit, tum maxime duobus familiae imperatoriae sepulcretis in agro Oar-
tlraginiensi effossis de re epigraphica optime meruit. Neque minus* in pro·
vincia Algcriensi complurium antiquorum oppidorum parietinae per hos annos
pervestigatae magnam lapidum inscriptorum copiam attulerunt. lam vero eo,
qni corporis fundamenta longis molestiaque itineribus congesserat, Gustavo
Wilmanns erepto morto tam praematura, ut ne ipsum quidem illud opus ad
linem perducere potuerit, supplementi conficiendi cora mihi commissa est.
ltaque hieme proxima (a. 1882l3) in Africam proiectos a Tunete ad Oran
oppidum continentis eius regiones septentrionales, quoad tempus suffecit,

V. 18

 

